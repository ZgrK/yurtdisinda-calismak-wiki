---
layout: page
title: BSN numarası nedir, nasıl alınır?
contributors: Osman Üngür
updated_at: 05 Kasım 2017
permalink: /nl/bsn-numarasi/
description: Hollanda'da kullanılan BSN numarası nedir, nasıl alınır?
---

Hollanda'da yaşayan herkes bir BSN (burgerservicenummer) numarasına sahiptir.
Bu numara çalışma hayatında, banka hesabı açmak, sağlık hizmetlerinden faydalanmak gibi 
resmi işlemlerin bir çoğunda gereklidir.

Hollanda'da doğanlar doğduktan hemen sonra, yurtdışından ilk kez gelen ve yerleşen kişiler belediye (gemeente) kaydında bu numarayı alırlar.

Kayıt ücretlidir ve her belediye için bu rakam değişkendir. Bazı belediyeler sadece kredi kartı ile ödeme almaktadır. 

Kayıt için belediyelerin internet sitelerinden form doldurulması ve telefonla arayarak randevu alınması gereklidir. Kayıt esnasında kalıcı olarak kaldığınız yeri veya geçici olarak çalıştığınız şirketten belge alınması kaydıyla mutlaka bir adres gösterilmelidir (Bazı belediyeler sadece kalıcı adres kabul etmektedir). Geçici adres belirtmiş iseniz kısa süre içerisinde kalıcı adresinizi yeniden belediyeye bildirmek zorundasınız.

Kayıt sırasında ailedeki her kişi için Formül A, evliliğinizi belgelemek için ise Formül B (apostilli) belgeleri gerekmektedir. Bu belgeleri Türkiye'de kaymakamlık veya nüfus dairelerinden alabilirsiniz.


